https://www.facebook.com/pup.thecatalyst/photos/a.10152089819264324/10156686119109324/?type=3&theater

PAHAYAG NG THE CATALYST HINGGIL SA TUMITINDING ATAKE NG ESTADO AT NG ADMINISTRASYON NG PUP SA MGA PUBLIKASYON

Mariing kinukundena ng The Catalyst, opisyal na pahayagan ng mga mag-aaral ng PUP ang iba't-ibang porma ng atake sa malayang pamamahayag ng mga publikasyon sa loob at labas ng pamantasan.

Sa likod ng mapanlinlang na libreng edukasyon ng rehimeng Duterte ay ang kaliwa't kanang atake sa paglalayong kitilin ang mga lokal na publikasyon sa pamamagitan ng tuluyang pagtanggal ng pondo sa mga ito.

Walang nakalaang pondo sa mga college-based publications sa ipinasang billing ng administrayon ng PUP para sa Free Education sa CHED. Taliwas ito sa ipinangako ng administrasyon na isasama sa billing ng PUP ang pondo para sa mga lokal na publikasyon kabilang na ang mga kolehiyong wala pang editorial board o publikasyon.

Samantala, nais namang patahimikin ng administrasyon ng PUP ang mga publikasyong nagsisiwalat ng katiwalaan ng administrasyon sa pangunguna ni Pangulong Emmanuel De Guzman. Pinalalayas ng administrasyon ang Business Torch, publikasyon ng College of Business Administration (CBA), sa kanilang opisina at pinapasauli ang kanilang mga kagamitan matapos isiwalat ng BT ang mga kwestyonableng financial reports ng administrasyon mula sa Commission on Audit.

Malinaw ang gustong mangyare ng administrasyon ng PUP at ng rehimeng Duterte: supilin ang demokratikong karapatan ng mga mag-aaral kabilang na ang kalayaan sa pamamahayag. Busalan ang bibig ng mga mamamahayag na nagsisiwalat ng kabulukan ng sistemang umiiral sa ating lipunan. Kitilin ang progresibo at malayang adhikain ng mga mag-aaral na mag-ulat at magmulat. Kaya ang sigaw ng kabataan

END CAMPUS PRESS REPRESSION, DEFEND PRESS FREEDOM, END STATE FASCISM!
OPPOSE DEFUNDING OF STUDENT PUBLICATIONS!
UPHOLD STUDENTS' DEMOCRATIC RIGHTS! JUNK STUDENT PUBLICATION OFFICE!
